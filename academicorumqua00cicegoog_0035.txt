28 Μ. TULLII CICERONIS

hoc licere soli putet: sed tamen orationem nullam puta
bant inlustriorem ipsa evidentia reperiri posse, nec ea,
quae tam'olara essent, definienda censebant. alii autem
negabant se pro hac evidentia quicquam priores fuisse
dicturos, sed ad ea, quae contradicerentur, dici oportere
reputabant, ne qui fallerentur. plerique tamen et defini-
tiones ipsarum etiam evidentium rerum non inprobant,
et rem idoneam, de qua quaeratur, et homines dignos,
quibuscum disseratur, putant Philo autem, dum nova
quaedam commovet, quod ea sustinere vix poterat, quae
contra Academicorum pertinaciam dicebantur, et aperte
mentitur, ut est reprehensus a patre Catulo, et, ut docuit
Antiochus, inid ipsum se induit, quod timebat. cum
enim ita negaret quicquam esse, quod conprehendi pos-
set-id enim volumus esse καταληπτόν -, si illud esset,
sicut Zeno definiret, tale visum - iam enim hoo pro
φαντασίᾳ verbum satis hesterno sermone trivimus -,
visum igitur inpressum effictumque ex eo, unde esset,
quale esse non posset ex eo, unde non esset: - id nos
a Zenone definitum rectissime dicimus3 qui enim potest
quicquam conprehendi, ut plane confidas perceptum id
cognitumque esse, quod est tale, quale vel falsum esse
y possit?— hoc cum infirmat tollitque Philo, iudicium tollit
incogniti et cogniti3 ex quo efficitur nihil posse conpre-
hendi: ita inprudens eo, quo minime volt, revolvitur. qua
re omnis oratio contra Academiam suscipitur a nobis, ut
retineamus eam definitionem, quam Philo voluit evertere3
quam nisi obtinemus, percipi nihil posse concedimus.
⁷ Ordiamur igitur a sensibus, quorum ita clara iudicia
1⁹et certa sunt, ut, si optio naturae nostrae detur et ab ea
deus aliqui requirat, contentane sit suis integris incor-
ruptisque sensibus, an postulet melius aliquid, non videam
quid quaerat amplius. nec vero hoo loco exspectandum
est, dum de remo inflexo aut de collo columbae respon-
deam3 non enim is sum, qui quioquid videtur tale dicam
esse quale videatur: Epicurus hoo viderit et alia multa.
meo autem iudicio ita est maxima in sensibus veritas, si
et sani sunt ac valentes et omnia removentur, quae ob-
stant et inpediunt. itaque et lumen mutari saepe volu-
mus et situs earum rerum, quas intuemur, et intervalla

 

