ACADEMICORUM PRIORUM 11. 111-116. 63·

fiteatur? ut omittam alia, haec duo, dequibus agitur,
quis umquam dixit aut veteris Academiae aut Peripate-
ticorum, vel id solum percipi posse, quod esset verum
tale, quale falsum esse non posset, vel sapientem nihil
opinari? certe nemo. horum neutmm ante Zenonem
magno opere defensum est3 ego tamen utrumque verum
pute, nec dico temporis causa, sed ita plane probo: illud 36
ferre non possum: tu, oum me incognito adsentiri vetes ¹¹⁴
idque turpissimum esso dicas et plenissimum temeritatis,
tantum tibi adroges, ut exponas disciplinam sapientiae,
naturam rerum omnium evolvas, mores fingas, finis bo·
norum malorumque constituas, officia describas, quam
vitam ingrediar definias, idemque etiam disputandi et
intellegendi iudicium dicas te et artificium traditurum,
perficies ut ego ista innumerabilia conplectens nusquam
labar, nihil opiner? quae tandem ea est disciplina, ad
quam me deducas, si ab hac abstraxeris? vereor ne sub·
adroganter facias, si dixeris tuam. atqui ita dicas ne-
cesse est3 neque vero tu solus, sed ad suam quisque
rapiet. age, restitero Peripateticis, qui sibi cum cratori- 115
bus cognationem esse, qui claros viros a se instructos
dicant rem publicam saepe rexisse3 sustinuero Epicureos,
tot meos familiaria, tarn bonos, tam inter se amantis vi-
ros: Diodoto quid faciam, Stoico, quem a puero audivi?
qui mecum vivit tot annos? qui habitat apud me? quem
et admiror et diligo? qui ista Antiochea contemnit. ‘no-
stra’ inquies ‘sola vera sunt.' certe sola‘, si vera; plura
enim vera discrepantia esse non possunt: utrum igitur
nos inpudentes, qui labi nolimus, an illi adrogantes, qui
sibi persuaserint scire se solos omnia? ‘non me quidem‚'
inquit ‘sed sapientem dico scire? optime: nempe ista
scire, quae sunt in tua disciplina. hoc primum quale
est, a non sapiente explicari sapientiam? sed discedamus
a nobismet ipsis: de sapiente loquamur, de quo, ut saepe
iam dixi, omnis haec quaestio est.

In tris igitur partis ¹et a plerisque et a vobismet ipsis 116
distributa sapientia est. primum ergo, si placet, quae
de natura rerum sint quaesita, videamus, vel illud ante:
estne quisquam tanto inflatus errore, ut sibi se illa scire
persuaserit? non quaero rationes eas, quae ex coniectura

 

